# İlk Uygulamanız
ASP.NET Core kullanarak ilk uygulamanızı yazmaya hazır mızınız? 

**Favori Kod Editörünüz.** 
.NET Core uygulaması yazmak için Atom, Sublime, Notepad veya istediğiniz herhangi bir editör kullanabilirsiniz. Eğer bir favoriniz yoksa Visual Studio Code'u denemenizi tavsiye ederim. Bedava platform bağımsız ve C#, Javascript, HTML ve daha birçok dil desteği bulunmakta. "Visual Studio Code indir" diye arattırıp yönergelere uyarak yeni versiyonunu indirebilirsiniz.

Eğer Windows kullanıyorsanız Visual Studio kullanabilirsiniz. Bunun için Visual Studio 2017 15.3 versiyonu ve sonrasını kullanmanız gerekmektedir. (Community Versiyonu sizin için yeterli olacaktır). Visual Studio harika kod tamamlama ve C#'a özel özellikleri ile güzel bir deneyim sunacaktır. Fakat Visual Studio Code'da buna yakın bir deneyim sunar.

**.NET Core SDK.** Kullandığınız platform veya editöre bağlı olmaksızın .NET Core SDK kurmanız gerekmektedir. Bu size komut satırı araçları ve temel kütüphaneleri sağlayacaktır. SDK Windows, Mac veya Linux için kurulabilir.

Editör'e karar verdikten sonra ".NET Core SDK" diye aratıp yönergelere göre SDK kurmanız gerekmektedir.